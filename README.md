# superliga-study
Abstrakti

Në të dhënat e Superliges në Shqiperi ku u morën në studim 8 sezonet nga viti 2012 deri në vitin 2020,
u arrit në rezultatin se 2 prej skuadrave më të njohura, Skënderbeu dhe Partizani kanë parashikueshmërine më të lartë të rezultateve duke studiuar entropinë.
Nga rezultatet gjithashtu u arrit në përfundimin se golat e shënuar dhe kartonat e verdhë në lidhje me kohën totale në fushë të lojtarëve
nuk mund të shpjegohen nga metoda OLS nga mosplotësimi i kushteve, por i përshtatet më tepër metodës së regresit kuantilor.
Nga studimi i ekipeve skuadra me numrin më të madh të golave të shënuar është Skënderbeu, pasuar nga Kukësi dhe Partizani.
Skuadra në shtëpi quhet ajo skuadër e cila luan në qytetin ku është formuar, pra dhe lojtarët stërviten aty, ndërsa skuadra mike është skuadra kundërshtare e cila ndeshët në vendin e skuadrës në shtëpi. 48% e golave janë shënuar nga skuadra në shtëpi, 28% nga skuadra mike dhe 29% e ndeshjeve janë barazim.

Hyrje

Kategoria Superiore e njohur edhe si Superliga është niveli më i lartë i futbollit në Shqipëri. Më parë ajo është quajtur Kategoria e Parë por që nga viti 1999 është emërtuar me emrin që mban edhe sot. Në Superligë në sezonin aktual marrin pjesë 10 skuadra. Fituesi i sezonit quhet Kampion i Shqipërisë dhe fiton të drejtën te shkojë në raundin e dytë eliminator të Ligës së Kampionëve. 

Superliga shqiptare është liga e futbollit më e ndjekur nga eventet e futbollit shqiptar, prandaj ka edhe informacion më të gjërë. Objektivi i këtij studimi është të nxjerrë në pah sa kompetitiv është ky kompeticion shqiptar, mbi të cilën nuk janë kryer studime si dhe lidhje të tjera të cilat nuk janë hulumtuar më parë.

Mbledhja e të dhënave

Të dhënat janë ekstraktuar nga 3 faqe të ndryshme për të teta sezonet e studiuara. Faqja e parë është përdorur për të marrë të dhëna mbi statistikat e lojtarëve si koha e luajtur, mosha, golat, kartonat etj. (https://us.soccerway.com/national/albania/super-league) 
E njëjta faqe është përdorur për të marrë të dhëna mbi pikët e marra nga skuadrat dhe renditjen e tyre.

Faqja e dytë (https://checkbestodds.com/football-odds/archive-albania) është përdorur për të marrë të dhëna mbi koeficientët e basteve për ndeshjet për secilin nga pozicionet: 1, x, 2,
ku 1 do të thotë se fiton skuadra në shtëpi, x ndeshja del barazim dhe 2 fiton skuadra mike.

Faqja e tretë (https://www.soccer24.com/albania/superliga-2012-2013/results) është përdorur për të marrë të dhëna mbi përfundimet e ndeshjeve të realizuara.

Të dhënat janë kopjuar dhe ekstraktuar me anë të skripteve në python dhe vendosur në dokumente .csv me anë të xcel në mënyrë që të shfrytezohen nga gjuha e programimit pasi nuk kishte databasa të gatshme.
